# Inleiding
Het metamodel voor informatiemodellering (MIM) biedt een gemeenschappelijk vertrekpunt voor het maken van informatie- en gegevensmodellen. Het bevat afspraken en conventies voor het creÃ«ren van modellen en modelelementen, met daarbij standaard metagegevens. Het leidt tot meer uniforme beschrijvingen van modellen en zorgt daardoor voor meer begrijpelijkheid en andere vormen van kwaliteit.

Dit document beschrijft een specifiek onderdeel van het MIM, te weten **semantische herleidbaarheid** en de standaard voor het modelleren ervan met behuld van bijbehorende specificaties.  

Het doel van semantische herleidbaarheid is om aan te geven hoe definities van modelelementen in informatie- en gegevensmodellen (MIM-2 en MIM-3) zich verhouden tot bovenliggende semantiek, in het bijzonder definities van begrippen uit begrippenkaders (MIM-1). Hierbij wordt in de kern vooral gekeken naar de tekstuele verwoording van de definities uit de verschillende modellen die voorhanden zijn. 

Semantische herleidbaarheid wordt hierin gezien als het aanbrengen van verticale lineage met betrekking tot deze definities, waarbij deze herleiding uiteindelijk uitkomt bij de kennis die beschreven is in kennisbronnen (of kennis in de hoofden van materiedeskundigen). Verticaal refereert hierbij naar de verbanden tussen de beschouwingsniveaus. Het realiseren van informatievoorzieningen start met definities, van boven naar onder, maar in het uiteindelijk gebruik gaat de herleiding de andere kant op, van onder naar boven.   

Je kan semantische herleidbaarheid ook zien als het aanbrengen van afkomstrelaties, of is gebaseerd op relaties, tussen modelelementen van modellen uit de verschillende beschouwingsniveaus, zoals o.a. MIM deze onderkent. Denk hierbij aan: 
- een begrippenmodel van een begrippenkader, ook wel een semantisch begrippen model genoemd, waarnaar verwezen wordt vanuit: 
- een conceptuele informatiemodel van een bepaald informatiedomein, waarnaar verwezen wordt vanuit: 
- een logisch gegevensmodel van een administratie of een gegevensuitwisseling of een gegevensproduct, waarnaar verwezen wordt vanuit: 
- een fysieke datamodel of technisch schema

Veel plezier met het uitwerken van semantische herleidbaarheid! 

