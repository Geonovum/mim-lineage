# Toepassingsgebied

Deze MIM-module is een onderdeel van de MIM standaard. Het toepassingsgebied van deze module valt hier binnen. 

Deze module kan worden toegepast door organisaties die het belangrijk vinden om gegevensmodellen en concentuele informatiemodellen te verbinden met begrippen uit begrippenkaders en uit kennisbronnen zoals wet- en regelgeving en uitvoeringsbeleid. Dit komt sterk overeen met wat binnen de NORA het Nationaal Semantisch Vlak heet, zoals bedoeld vanuit NORA gegevensmanagement, en daarbinnen de informatie laag. 

Deze module is vooral van belang voor organisaties waarin dit soort concerns van belang zijn: 
- gezamelijke begripsvorming en aansluiting tussen de business en IT, heldere definities gaan vooraf aan realiseren van informatievoorzieningen en het inwinnen van gegevens
- gezamelijke begripsvorming tussen samenwerkende organisaties, die gegevens met elkaar uitwisselen en gebruiken, met elk een eigen perspectief op de wereld die net anders kan zijn
- de eis dat gegevensverwerkende processen aantoonbaar in lijn zijn met de kennis van de materiedeskundigen uit een organisatie en/of wet- en regelgeving

